---
title: 1. Jak w ogóle zacząć?
date: "2022-10-23T12:00:00.000Z"
author: "Marcin"
description: "Pierwsza i najważniejsza rzecz jaką trzeba ustalić, to co ty w ogóle chcesz robić? Jeśli masz już ustaloną wizję której jesteś pewny, można powiedzieć że masz mocno ułatwiony start... chociaż i tak, mimo wszystko, zawsze warto troche poeksperymentować, może się okazać, że miałeś złe wyobrażenia o tym wszystkim i tak na prawde będziesz wolał robić coś innego.
<br/><br/>
No właśnie... eksperymenty... od nich trzeba zacząć."
---

Pierwsza i najważniejsza rzecz jaką trzeba ustalić, to **co ty w ogóle chcesz robić?** Jeśli masz już ustaloną wizję której jesteś pewny, można powiedzieć że masz mocno ułatwiony start... chociaż i tak, mimo wszystko, zawsze warto troche poeksperymentować, może się okazać, że miałeś złe wyobrażenia o tym wszystkim i tak na prawde będziesz wolał robić coś innego.

#### No właśnie... eksperymenty... od nich trzeba zacząć...

**Na sam początek**, polecam przejrzeć portale ogłoszeniowe, zrobić listę których zestawów narzędzi wymaga najwięcej firm, poczytać o każdym z nich, najlepiej dotknąć podstaw każdego z nich... wybrać ulubiony i starać się nauczyć tak dużo jak to możliwe. Obecnie to nie jest takie trudne jak dawniej, branża IT jest otwarta na pomoc innym, do praktycznie każdego tematu można znaleźć wiele gotowych poradników - a w szczególności do tematów na poziomie początkującym.

(Możliwe że w polskojęzycznym internecie nie wszystko będzie tak dobrze opisane jak w anglojęzycznym - do nauki narzędzi, dużo lepszym wyborem będzie anglojęzyczny internet)

Portale ogłoszeniowe które mogę polecić to m.in

- [justjoin.it](https://justjoin.it/)
- [nofluffjobs.com](https://nofluffjobs.com/)
- [bulldogjob.pl](https://bulldogjob.pl/)

Warto mieć też konto na [linkedin.com](https://www.linkedin.com/) (portal społecznościowy na którym wielu rekruterów szuka pracowników, ale mają też [zakładkę z ogłoszeniami](https://www.linkedin.com/jobs/))

Po wejściu na dowolny z nich, zobaczysz, że co prawda narzędzi jest mnóstwo, ale widać dużo podobieństw i schematów, przykładowo

- javascript, react, nodejs
- .net, c#, entity framework, sql, angular
- java, spring, hibernate, sql

I tak dalej... tych schematów jest dużo więcej, najlepiej zrobisz, jeśli zaczniesz od samodzielnego zorientowania się na rynku i stworzysz własną listę rzeczy które cię zaciekawiły, i chciałbyś ich spróbować. W ofertach zazwyczaj jest napisane które narzędzie z zestawu jest jak ważne, zazwyczaj firmy wymieniają 1-2 narzędzia które są absolutnie niezbędne i kilka innych, których używają i fajnie by było gdybyś je znał, jedne są bardziej ważne, inne mniej, zazwyczaj można się dowiedzieć z opisu co jest jak ważne. Tworząc listę popularnych zestawów, pamiętaj o uwzględnieniu które rzeczy są jak ważne.

#### No to teraz pora na eksperymenty

Załóżmy że już masz przygotowaną taką listę, dajmy na to że pierwszy w kolejności jest zestaw narzędzi `.net, c#, entity framework, sql, angular`, w którym `.net, c#` są oznaczone jako absolutnie niezbędne - teraz musimy sprawdzić co to w ogóle jest.

Po sprawdzeniu czym są te rzeczy, polecam sprawdzenie pierwszego lepszego poradnika z absolutnych podstaw, żeby oswoić się z podstawami tematu. Po kilku godzinach nauki podstaw, powinieneś kojarzyć już do czego używa się tych narzędzi w rzeczywistych projektach (w sumie mogłeś się też tego dowiedzieć podczas przeglądania ofert pracy). Spróbuj zrobić podstawową aplikację w każdym z podstawowych zastosowań, w przypadku `.net c#` może to być aplikacja webowa z użyciem asp.net, gra w unity3d, aplikacja webowa z użyciem blazor'a, aplikacja konsolowa lub desktopowa z użyciem wpf, maui lub winui3 (najlepiej spróbować wszystkiego przynajmniej w podstawach).

Jedne z zastosowań spodobają ci się bardziej, inne mniej, jedne będą bardziej popularne na rynku, inne mniej. Postaraj się poszukać złotego środka, a później spróbuj dodać do swojej aplikacji narzędzia które są popularne w tym zestawie. Przykładowo uznałeś, że najbardziej podoba ci się asp.net - więc dodaj do niego entity framework i pobaw się z bazą danych. Spróbuj zrobić mini projekt który ma jakąś użyteczność i jest zbudowany z użyciem popularnego zestawu narzędzi. Początkowo nie skupiaj się na szlifowaniu języka samego w sobie, bo na to jeszcze przyjdzie czas - docelowo masz być twórcą projektów, więc skup się na prawidłowym tworzeniu projektów.

#### Jeden zestaw narzędzi nie wystarczy

Spróbuj jeszcze kilku innych zestawów narzędzi, nie próbuj jeszcze zostawać ekspertem w żadnym z nich, na tym etapie chodzi przede wszystkim o zbudowanie sobie w głowie ogólnego obrazu całości, lub jak to mówią na zachodzie **big picture**. Słabo by było, gdybyś poświęcił ogromne ilości czasu na naukę czegoś, tylko dlatego że nie znałeś alternatyw - spotykałem sporo takich osób, przez 3 lata dużo się uczyli z zakresu który był ich przypadkowym wyborem, a później odkryli że jednak ciekawią ich inne rzeczy. Dużo rozsądniej jest najpierw sprawdzić co oferuje jakie możliwości.

#### Zdobyta wiedza da ci informacje czego uczyć się dalej

Jeśli dopiero zaczynasz, nie wiesz czego tak na prawde trzeba się nauczyć - nie przejmuj się, to normalne. Wyżej opisany sposób da ci bardzo dużo informacji o tym jak wygląda ta branża, które narzędzia do czego służą, które rzeczy są popularne a które nie, co jest używane a czego nie. Mimowolnie dowiesz się o istnieniu ogromnej ilości tematów, których nie będziesz w stanie się nauczyć, a poznawanie każdego z nich, pozwoli ci się dowiedzieć o wielu następnych. Teraz jedyne co musisz robić, to próbować rzeczy o których słyszałeś i uczyć się rzeczy, które są z nimi powiązane. Po drodze też napotkasz wiele problemów, których rozwiązanie nie dość że da ci dużo nowej wiedzy... to jeszcze pozwoli ci się dowiedzieć o istnieniu kolejnych rzeczy do nauki.
